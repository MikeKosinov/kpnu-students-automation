1. Використання окремих гілок під час виконання задач забезпечує безпечне внесення змін у кодову базу без ризику
"зламати" основний код програми. Це дозволяє зберігати різні версії програми в одному репозиторії, спрощує процес код-рев’ю,
 оскільки перевіряються лише змінені частини коду, і сприяє ефективній командній роботі над різними функціями одночасно.

2. Захист гілок від злиття без код-рев’ю старшими розробниками дозволяє підтримувати якість коду та стабільність системи.
Під час рев’ю досвідчені розробники можуть виявити потенційні проблеми, запропонувати ефективні рішення та запобігти
внесенню помилкових або шкідливих змін. Це мінімізує ризики та забезпечує відповідність коду стандартам проєкту.

3. CI/CD автоматизує тестування, інтеграцію та доставку змін, що значно прискорює розробку та знижує ризик появи помилок.
Наприклад, якщо потрібно терміново виправити дефект, CI/CD забезпечує перевірку коду автоматичними тестами,
що підтверджують стабільність і працездатність системи. Для додатка з вивчення англійської мови
CI/CD важливий для впровадження нових функцій, таких як інтеграція штучного інтелекту, без ризику для користувацького досвіду.